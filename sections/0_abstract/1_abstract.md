SVG-standarden (Scalable Vector Graphics) har vært tilgjengelig i mange år.
Den har likevel ikke total markedspenetrasjon. Vi ønsket å finne ut hvorfor
SVG den dag i dag fremdeles ikke kan benyttes av utviklere uten å måtte
forholde seg til hvor godt standarden er støttet. Fordi SVG ikke har stor
nok markedspenetrasjon så vi også på alternative teknologier.

Vi fant ut at manglende støtte i Internet Explorer var det som hovedsakelig
holdt bruken av SVG tilbake, men at alternative teknologier som Flash har
fyllt det tomrommet. De alternative teknologiene har flere svakheter i seg
som SVG ikke har. Microsofts endringer i strategi fra mai 2010 har endret
fremtidsutsiktene for SVG helt og holdent. Fremtidsutsiktene for SVG er nå
svært positive.
