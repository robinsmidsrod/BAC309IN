SVG er en standard som har utviklet seg i god takt siden første versjon fra
2001. Standarden har blitt implementert i mange produkter, fra
tegneprogrammer, produktivitetprogrammer, nettlesere til mobile enheter.
Populariteten i dagens marked er svært god, og utviklere finner det svært
fornøyelig å jobbe med et XML-format for å produsere vektor-grafikk.

SVG hadde lenge et problem fordi Microsoft ikke var villig til implementere
det i sitt flaggskip-produkt, Internet Explorer. Microsoft sitt valg om å
søke medlemskap i SVG WG og påfølgende med å implementere støtte for SVG i
den oppadkommende Internet Explorer 9 viser en klar endring i strategi fra
deres side. SVG-støtte i IE er noe markedet lenge har etterspurt, og disse
grepene fra Microsoft gir web-utviklere verden over virkelig noe å glede seg
over. Microsoft har ikke gitt noen offisiell grunn for hvorfor de nå har
valgt å endre strategi, men det er god grunn til å tro at deres nedadgående
markedsandeler på nettlesermarkedet er en av grunnene. Vår spådom er at IE9
vil ha erstattet Microsofts eksisterende versjoner i løpet av 3-5 år og
web-utviklere kan endelig begynne å ta i bruk vektor-grafikk på nett uten
altfor store problemer.

Som alltid må web-utviklere fremdeles måtte forholde seg til feil og mangler
i de forskjellige nettleserne. Dette er ikke noen ny realitet, da det finnes
mange problemer i HTML- og CSS-støtten i nettlesere. SVG kommer garantert
til å slite med de samme barnesykdommene i flere år fremover. Men det faktum
at vi nå er på tampen til å få grunnleggende funksjonalitet ut i hendende på
web-utviklere er definitivt positivt.

Det som er viktig å nevne er at SVG har vært støttet av de fleste andre
nettleser-leverandører i varierende grad i en god stund, og med Microsoft
sittende ved bordet blir bildet komplett. Så snart IE6-8 får en minimal
markedsandel kan man benytte grunnfunksonaliteten i SVG uten å tenke seg om.

VML, Flash og Silverlight, alternative teknologier til SVG, vil ikke
forsvinne over natten. Men markedet viser helt klart og tydlig at de er
klare til å ta i bruk ikke-proprietære teknologier på tross av de
utfordringer det gir i forhold til kompatibilitet. Fordelene med å ikke
kreve installasjon av et tredjepartstillegg (som vanligvis ikke er mulig på
mobile plattformer) er helt klart svært store.

RaphaëlJS, som er en kompatibilitetsløsning for å bruke enten SVG eller VML
avhengig av nettleser (via JavaScript), har blitt tatt i bruk av bl.a. New
York Times. Bibliotekets funksjonalitet gir web-utviklere en god mulighet
til å starte med vektor-grafikk på deres nettsider allerede i dag. Men siden
den kun kan støtte felles funksjonalitet i de to standardene vil den ikke la
web-utviklere utnytte SVG fullt ut.

Når vi utarbeidet problemstillingen for oppgaven (oktober 2009) var
fremtidsutsiktene for SVG pessimistiske fordi Microsoft ikke var ombord. Med
Microsofts endringer i strategi fra mai 2010 er fremtidsutsiktene endret seg
helt og holdent. Fremtidsutsiktene for SVG ser nå svært positive ut. Om 3-5
år, når markedet mest sannsynlig har oppgradert til IE9, vil man ha helt nye
muligheter for å lage intuitive og avanserte web-grensesnitt på tvers av
nettleserimplementasjoner.

Vi er helt klart inne i en svært spennende tid for nettet som en plattform.
