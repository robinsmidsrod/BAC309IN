
Det kan være mange grunner for at SVG aldri har fått så mye oppmerksomhet som det har
akkurat nå, men noe av grunnen er nok alternativene til SVG som har vært tilgjenglig
like lenge. 

Det er i hovedsak SVG som er den åpne løsning for multimedia og animasjon på nett.
Den har også blitt definert som en åpen web standard av W3C. Det finnes
flere store konkurenter, som har fått mye større anerkjennelse. Vi kan 
blant annet nevne Adobe Flash og Microsoft Silverlight, som begge har blitt tatt i
bruk av utviklere og blir benyttet i stor grad på nettsider i dag. 

Flash har alltid hatt den største markedsandelen på grunn av sin tidlige ankomst. 
Adobe har også utviklet god funksjonalitet for både video og lyd via Flash som SVG 
enda ikke har noe god implementasjon på. Mye av grunnen til at det finnes så mange 
alternativer til SVG er at SVG aldri har blitt skikkelig implementert i noen nettleser. 
Det har heller vært et litt uferdig prosjekt som har gjort det vanskelig for 
utviklere å ta det i bruk. Trenden vi ser nå er at flere og flere begynner å se mot SVG.
Microsoft har blant annet sagt seg villig til å ta i bruk SVG i Internet Explorer 9. 

Vi skal derfor se hvorfor SVG er bedre enn mange av de teknologiene som allerede 
eksisterer på internett. Det er ikke uten grunn at W3C har valgt å legge ned tid og
resursser i SVG.
