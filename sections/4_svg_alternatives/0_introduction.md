
Det er antagelig mange grunner til at SVG aldri har fått like mye oppmerksomhet som
sine konkurrenter. Det kan være at andre teknologiere har hvert mer lovende, eller
at nettsteder med store brukermasse har valgt bort SVG til fordel for Flash.

Det er i hovedsak SVG som er den åpne løsning for multimedia og animasjon på nett.
Den har også blitt definert som en åpen web standard av W3C. Det finnes
flere store konkurrenter, som har fått mye større anerkjennelse. Vi kan 
blant annet nevne Adobe Flash og Microsoft Silverlight, som begge har blitt tatt i
bruk av utviklere og blir benyttet i stor grad på nettsider i dag. 

Flash har alltid hatt den største markedsandelen på grunn av sin tidlige ankomst. 
Adobe har også utviklet god funksjonalitet for både video og lyd via Flash som SVG 
enda ikke har noe god implementasjon på. Mye av grunnen til at det finnes så mange 
alternativer til SVG er at SVG aldri har blitt skikkelig implementert i noen nettleser. 
Det har heller vært et litt uferdig prosjekt som har gjort det vanskelig for 
utviklere å ta det i bruk. Trenden vi ser nå er at flere og flere begynner å se mot SVG.
Microsoft har, som nevnt tidligere, sagt seg villig til å ta i bruk SVG i Internet Explorer 9. 

Vi skal derfor se hvorfor vi mener at SVG er bedre enn mange av de andre teknologiene 
som allerede eksisterer på internett.
