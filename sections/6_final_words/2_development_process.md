#### 6.2 Utviklingsprosess ####

Valget med å skrive dokumentasjonen som rene tekstfiler i Markdown-formatet,
samt bruken av Git+GitHub for å administrere hele arbeidsflyten har vært
svært positiv. Vi har vært i stand til å jobbe parallellt med forskjellige
biter av teksten, med full mulighet for å enkelt gå tilbake til gamle
versjoner.Vi utviklet et lite program i Perl som fletter sammen alle
dokumentene til en elegant XHTML-fil som igjen blir konvertert til PDF for
utskrift. All kildekoden til modellapplikasjonen og denne rapporten er
tilgjengelig på den vedlagte CD-platen (med revisjonshistorikk) eller på
GitHub. Kildekoden til generatoren og desktop-applikasjonen inneholder også
noen UML-diagrammer som viser forskjellige aspekter av programmene. Disse
diagrammene er først og fremst produsert for å hjelpe oss under utviklingen
av programvaren. De er ikke ment benyttet som sluttbrukerdokumentasjon.
Dokumentasjonsmappen til generatoren inneholder også en svært elementær
API-dokumentasjon i standard javadoc-format.

GitHub-lenker til de forskjellige delene av oppgaven nevnt ovenfor:

* [Rapport][1]
* [SVG generator][2]
* [Desktop-applikasjon][3]
* [Test-applikasjon][4]

Selv om vi benyttet [LiquidPlanner.com][5] (LP) gjennom hele oppgaven og var
svært flinke med å sette opp og estimere de forskjellige oppgavene vi skulle
gjennom var det likevel utfordrende å komme i mål med oppgaven i tide. Den
største utfordringen forekom under arbeidet med kapittel 1 og 2, som var
planlagt utført før programmeringen skulle påbegynnes. Agile-prinsippet med
sprinter hjalp oss kraftig til å se at risikoen økte for hver uke som gikk.
LP sin metode med å gi varsel når man er på tampen til å ikke klare en
tidsfrist (sprint-milepæler) hjalp oss til å komme i mål med et komplett
arbeid i tide.

[1]: http://github.com/robinsmidsrod/BAC309IN "Bacheloroppgave, Petter Dahl Thunæs/Robin Smidsrød , 2010-05-28"
[2]: http://github.com/robinsmidsrod/SVGChartLibrary "SVG Chart Generator Library, Robin Smidsrød, 2010-05-28"
[3]: http://github.com/petterthunaes/SVGChartApp "SVG Chart Desktop Application, Petter Dahl Thunæs, 2010-05-28"
[4]: http://github.com/robinsmidsrod/SVGChartTest "SVG Chart Library test application, Robin Smidsrød, 2010-05-28"
[5]: http://www.liquidplanner.com/ "LiquidPlanner - Smart Project Management Software, LiquidPlanner Inc, lest 2010-05-28"
